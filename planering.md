# Planering

## Vision

Syftet med att skapa en vision för ett projekt är att försöka beskriva vilket problem projektet försöker lösa samt att på så vis också påbörja arbetet med en tänkt målgrupp, vem är lösningen för?

Projektets vision ska inte vara ett tekniskt dokument utan det ska vara ett dokument som samlar visionen och gör den tydlig för läsaren. Det ska vara ett gemensamt dokument för att alla som arbetar med projektet ska sträva åt samma håll.

### Vad ska visionen innehålla

* Introduktion
* Beskrivning
* Huvuddrag
* Målgrupp
* Teknik

#### Introduktion

Detta är dokumentets viktigaste punkt. Försök här att sälja visionen med en mening. Vad är det som gör just detta projekt intressant.

#### Beskrivning

Förklara och beskriv det problem som produkten ska lösa. Utveckla formulering från introduktion och förklara den.

#### Huvuddrag

Detta avsnitt ska i punktform beskriva produktens huvuddrag\(engelska **key features**\). Lyfta fram de viktiga komponenterna i produkten. Vad är det som gör den unik. Listan ska i den mån det är möjligt försöka lösa problemen som finns i beskrivningen.

Undvik att skriva om självklar funktionalitet, är det en **blogg** så förutsätter vi att det finns möjlighet att blogga.

#### Målgrupp

Vilken är den tänkta målgruppen för produkten. Försök att vara specifik och snäv, en alltför generell målgrupp ger dig inget att arbeta med. Målgruppen är ditt verktyg för att göra produkten så bra som möjligt.

#### Teknik

Vilken teknik ska projektet använda sig av. Vad behövs för att det ska fungera. Lista alla delarna och motivera gärna.

## Strukturera

Planera projektet med ett verktyg som [Trello ](https://trello.com/)eller [GitHubs projekthantering](https://github.com/features/project-management/). Öva på att arbeta med detta verktyg även om du är själv i projektet. Är ni flera som arbetar tillsammans är dessa verktyg en nödvändighet för kommunikation och arbetsfördelning.

## Prototyp

Skapa en visuell prototyp med [Figma](https://www.figma.com/).

