# Post Mortem

Post Mortem är en dokumentationsform som är populär inom [Agilt ](https://sv.wikipedia.org/wiki/Agil_systemutveckling)utvecklingsarbete. Fokus ligger på att identifiera dina erfarenheter av arbetet, både positiva eller negativa, och analysera dessa. Syftet med att  analysera erfarenheterna är så att de antingen kan undvikas eller upprepas. Du behöver alltså skriva mer än att X gick bra och Y gick dåligt, du behöver reflektera på hur och varför det blev så. Du ska även reflektera över vad som ska upprepas respektive undvikas och hur du ska göra det.

> Mobilanpassningen av hemsidan blev bra, men arbetet med den var problematiskt. Jag hade inte planerat för att skapa mobil-versionen först, vilket ledde till att jag fick göra om många steg av desktop-versionen. Detta berodde till största del på att jag inte hade använt flex för positioneringen, något jag behöver bli bättre på. För att undvika detta så kommer jag att arbeta mobile-first i nästa projekt.

Dokumentet tjänar som både en slutrapport för ditt projekt, men även en tillbakablick och reflektion över ditt arbete.

### Ditt Post Mortem ska innehålla följande delar.

* Titel
* Inledning
* Bakgrund
* Positiva erfarenheter
* Negativa erfarenheter
* Sammanfattning

#### Titel

#### Inledning

Här beskriver du kortfattat arbetets syfte/mål, arbetssätt, genomförande. Vad är det för något du ska utveckla, berätta om din inspiration och idéer.

#### Bakgrund

Här beskriver du den teknik du har använt och motiverar detta. Berätta om ditt planeringsarbete.

Berätta om hur du har testat din produkt och arbetat med detta.

#### Positiva erfarenheter

Här beskriver du vad som har gått bra i ditt projekt och analyserar varför.

#### Negativa erfarenheter

Här beskriver du det som du anser har gått mindre bra med ditt projekt och analyserar hur du kan undvika detta i framtida projekt.

#### Sammanfattning

Här redovisar du dina slutsatser, erfarenheter och lärdomar. Reflektera över din produkt och dess/dina utvecklingsmöjligheter.

Vad kan vidareutvecklas och finns det utrymme att bygga vidare på projektet.

## Malldokument

En mall för att skriva ett Post Mortem i **markdown** finns att ladda ned [här](https://github.com/jensnti/Webbprojekt/blob/master/mallar/postmortem.md).



